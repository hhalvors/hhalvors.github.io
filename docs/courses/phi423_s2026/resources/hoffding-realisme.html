<!DOCTYPE html>
<html lang="en-us">

  <head>
  <!---
  <link href="http://gmpg.org/xfn/11" rel="profile">
  -->
  <meta http-equiv="content-type" content="text/html; charset=utf-8">

  <meta name="viewport" content="width=device-width, initial-scale=1.0, maximum-scale=1">

  <title>
    
      Høffding, Om Realisme i Videnskab og Tro &middot; Hans Halvorson
    
  </title>

  
    
      <link rel="canonical" href="https://hanshalvorson.com/courses/phi423_s2026/resources/hoffding-realisme.html">
    
  

  <!-- Core site styles -->
  <link rel="stylesheet" href="../../../css/poole.css">
  <link rel="stylesheet" href="../../../css/syntax.css">
  <link rel="stylesheet" href="../../../css/lanyon.css">

  <!-- Icon set -->
  <link rel="stylesheet" href="https://cdn.jsdelivr.net/npm/@fortawesome/fontawesome-free@6.5.1/css/all.min.css">

  <!-- Existing serif / sans families (kept for now in case they’re referenced) -->
  <link href="https://fonts.googleapis.com/css2?family=EB+Garamond:wght@400;700&family=Fira+Sans:wght@400;700&display=swap" rel="stylesheet">

  <!-- ✦ Inter variable font (slant + weight) with optical sizing support -->
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Inter:slnt,wght@-10..0,100..900&display=swap" rel="stylesheet">

  

  <!-- Math (KaTeX + STIX Two Math) -->
  <link rel="stylesheet" href="https://cdn.jsdelivr.net/npm/katex@0.16.10/dist/katex.min.css">
  <link rel="stylesheet" href="https://fonts.googleapis.com/css2?family=STIX+Two+Math&display=swap">

  <!-- Site-specific overrides (where we’ll tune Inter) -->
  <link rel="stylesheet" href="../../../css/style.css">

  <link rel="alternate" type="application/rss+xml" title="RSS" href="atom.xml">
</head>




  <body>

    <!-- Target for toggling the sidebar `.sidebar-checkbox` is for regular
     styles, `#sidebar-checkbox` for behavior. -->
<input type="checkbox" class="sidebar-checkbox" id="sidebar-checkbox">

<!-- Toggleable sidebar -->
<div class="sidebar" id="sidebar">
  <div class="sidebar-item">
    <p>Personligheden er Sandheden</p>
  </div>

  <nav class="sidebar-nav">
    <a class="sidebar-nav-item" href="../../../index.html">Home</a>

    <!--- The code below dynamically generates a sidebar nav of the files in the folder /pages 

    
      
        <a class="sidebar-nav-item" href="/pages/About.html">About</a>
      
    
      
        <a class="sidebar-nav-item" href="/index.html">index</a>
      
    
      
        <a class="sidebar-nav-item" href="/john.html">john</a>
      
     -->


	
   <!-- Add the new Publications link -->
	<a class="sidebar-nav-item" href="../../../publications.html">Publications</a>

	<a class="sidebar-nav-item" href="../../../courses/">Courses</a>

<a class="sidebar-nav-item" href="../../../books/">Books</a>

	<a class="sidebar-nav-item" href="../../../drafts.html">Drafts</a>

	<a class="sidebar-nav-item" href="../../../talks.html">Talks</a>

	<a class="sidebar-nav-item" href="https://www.dropbox.com/scl/fi/xs0ssqnvi6zvstxnehgpd/cv.pdf?rlkey=qgwhhw1tiaspqbrlnkbnwcpt2&dl=0">CV</a>

	<a class="sidebar-nav-item" href="https://github.com/hhalvors">GitHub project</a>

  </nav>

  <div class="sidebar-item">
    <p>
      &copy; 2025. All rights reserved.
    </p>
    <p>
        <img src="../../../images/haskell-logo.png" class="logo" style="display: inline;" />
        Site created with
        <a href="https://jaspervdj.be/hakyll">Hakyll</a>.
        <br>
        Modified theme
        <a href="https://github.com/hahey/lanyon-hakyll">lanyon-hakyll</a>
        based on
        <a href="https://lanyon.getpoole.com/">Lanyon</a>.
    </p>
  </div>
</div>


    <!-- Wrap is the content to shift when toggling the sidebar. We wrap the
         content to avoid any CSS collisions with our real content. -->
    <div class="wrap">
      <div class="masthead">
        <div class="container">
          <h3 class="masthead-title">
            <a href="../../../" title="Home">Hans Halvorson</a>
            <small>Physics, Logic, Philosophy</small>
          </h3>
        </div>
      </div>

      <div class="container content">
          <div class="page">
  
  <h1 class="post-title">Høffding, Om Realisme i Videnskab og Tro</h1>
  
  <div class="bilingual-page">
<div class="parallel">
<div class="dk">
<p>Ordet Realisme bruges i vore Dage hyppigst som Betegnelse for en
Retning i den poetiske Literatur. Den anvendes snart i dadlende, snart
i rosende Betydning, men sjeldent med klar Bevidsthed om hvad det
egentligt udtrykker og om Grænserne for Gyldigheden af det Begreb, det
angiver. En klar Redegørelse herfor vil maaske først komme, naar den
moderne æstetiske Retning fuldstændigere og tydeligere har udfoldet
sit Væsen og sine Konsekvenser. Det er ikke den æstetiske Realisme,
jeg her vil drøfte. Jeg vil derimod søge at fremhæve det Ejendommelige
ved den realistiske Tendens, der i vor Tid ikke mindre tydeligt ytrer
sig paa Videnskabens og paa Livsanskuelsens Omraade. Det følger af sig
selv, at der maa være en indre Forbindelse mellem Tendenserne paa de
forskellige Omraader, thi lige saa lidt i den aandelige som i den
fysiske Verden gives der noget Tilfældigt og Isoleret. Den
menneskelige Aand kan ikke udstykkes saaledes, at den i sin Fantasi
følger Veje, som aldeles ikke have noget Analogt og Parallelt med de
Veje, den slaar ind paa i sin Tænkning og i sin Tro. Det er kun de
mest doktrinære og forstokkede af den moderne æstetiske Realismes
Modstandere, som hævde Kunst og Poesi en saa afsondret Plads i Aandens
Verden, at Strømningerne fra andre Omraader ikke kunne eller ikke bør
kunne naa derhen. Ved at drøfte Realismens Natur og Berettigelse paa
ét Omraade, give vi indirekte Bidrag til Forstaaelse af dens
Fremtræden paa andre Omraader.</p>
</div>
<div class="en">
<p>The word <em>realism</em> is nowadays most frequently used to designate a
tendency in poetic literature. It is sometimes employed in a
reproachful sense, sometimes in a laudatory one, but rarely with a
clear awareness of what it actually expresses, or of the limits of the
validity of the concept it names. A clear account of this may perhaps
only emerge once the modern aesthetic movement has more fully and
distinctly unfolded its character and its consequences. It is not
aesthetic realism that I intend to discuss here. Rather, I shall
attempt to bring out what is distinctive about the realist tendency
that, in our time, manifests itself no less clearly in the domains of
science and of general outlook on life. It follows of itself that
there must be an inner connection among the tendencies at work in
these different domains, for just as little in the spiritual world as
in the physical is there anything accidental or isolated. The human
mind cannot be partitioned in such a way that, in its imagination, it
follows paths that have absolutely nothing analogous or parallel to
those it takes in its thinking and in its faith. Only the most
doctrinaire and rigid among the opponents of modern aesthetic realism
assign art and poetry such a sharply segregated place in the life of
the mind that currents from other domains cannot—or ought not—reach
them. By examining the nature and justification of realism in one
domain, we indirectly contribute to the understanding of its
appearance in others.</p>
</div>
</div>
<div class="parallel">
<div class="dk">
<h2 id="i.">I.</h2>
<p>I den mest omfattende Betydning kunne vi definere Realismen som de
naturlige Aarsagers Princip. Naar Realismen har Modstandere, og naar
den først langsomt har arbejdet sig frem til klar Bevidsthed, maa det
altsaa komme af, at man har søgt og endnu søger Forklaringen af
Fænomener og Begivenheder ad andre Veje end ved Hjælp af de naturlige
Aarsager.</p>
<p>Menneskets Trang til at finde Tingenes Aarsager har ytret sig længe
før Grundlæggelsen af en realistisk Videnskab. Der kan ikke paavises
nogen Periode i den menneskelige Aands Udviklingshistorie, i hvilken
den har staaet aldeles passivt over for Sanseindtrykkene, uden det
mindste Forsøg paa at forklare sig dem paa en eller anden Maade. De
lavest staaende Vilde have deres Naturforklaring, der, set fra deres
standpunkt, kan have en fuldkommen rationel Karakter. Og dersom vi
kunde sætte os tilstrækkeligt ind i Dyrets Bevidsthed, vilde vi
sikkert finde, at det fortolker de Indtryk, det modtager, efter visse
Synspunkter. Det følger allerede af, at Lovene for Forestillingernes
Forbindelse (Idéassociationen) vise sig at gælde lige saa vel for den
dyriske som for den menneskelige Bevidsthed. Erkendelsens Historie
begynder altsaa ikke med en Periode, i hvilken der blot indsamles
enkelte Indtryk, som saa i en følgende Periode forbindes og
bearbejdes. Paa ethvert Trin af Erkendelsens Udvikling ytrer der sig
en mere eller mindre udpræget Stræben efter at forene det Mangfoldige
og sammensmelte det Beslægtede.</p>
<p>Modsætningen mellem de forskellige Perioder i Erkendelsens Historie er
derimod karakteriseret ved de forskellige Forklarings- eller
Fortolkningsprinciper, der anvendes paa Erfaringerne. Og her staa især
to store Principer i skarp Modsætning til hinanden.</p>
<p>Det ene fortolker Naturfænomenerne efter Regler, der hentes uden for
Naturen; det andet fortolker Naturen ved Naturen selv.</p>
<p>Under den første Art af Naturforklaring hører al Mytologi. Den
mytologiske Naturopfattelse forklarer Fænomenerne som Udslag af
personlige Væseners Vilje. For den er Naturen befolket af mere eller
mindre menneskelignende Aander, hvis Indgriben især spores i mærkelige
og betydningsfulde Begivenheder. Fra Fantasiens og Drømmenes Land
befolkes den virkelige Verden. Paa det primitive Aandstrin, hvor
Drømmelandets Beboere ere lige saa gode Realiteter som den virkelige
Verdens Fænomener, er det i sig selv fuldstændigt konsekvent og
berettiget at lægge dem til Grund ved Naturforklaringen. I de højere
Folkereligioners Teologi er det sidste Forklaringsprincip for Alt et
overnaturligt Væsens Vilje. Ligeledes aldeles konsekvent, naar man én
Gang har slaaet Realiteten af et saadant overnaturligt Væsen fast. Men
den Naturforklaring, som herved kan naas, betragter ikke Naturen i
dennes eget Lys. Lige som Arkimedes ønskede et Punkt uden for Jorden
for at kunne bevæge denne, saaledes har Teologien søgt sig et Punkt
uden for Naturen for at kunne forklare denne.</p>
<p>Noget Lignende gælder ogsaa om mange Former for filosofisk
Idealisme. Naar man finder den egentlige Forklaring af et Naturfænomen
i det Formaal, i hvis Tjeneste det antages at staa, eller den Idé, man
mener, det udtrykker, saa forklarer man heller ikke Naturen ved
Naturen selv. Ti hvorfra kende vi Formaalet eller Ideen? Selve
Erfaringen lærer os dem ikke; Kundskaben om dem maa altsaa hentes fra
en anden Kilde end den, gennem hvilken Naturfænomenerne blive os
tilgængelige. Vi maa altsaa have en særegen Evne til at erkende
»Ideerne«, og vor Erkendelsesevne spaltes i to Grene, hvis Sammenhæng
ikke kan paavises. Vi have da paa den ene Side en Evne til at opfatte
det i Erfaringen Givne, paa den anden Side en Evne til at træde i
Forhold til en højere Verden og fra denne at hente Principerne til
Forstaaelse af Erfaringsverdenen. For saa vidt de naturlige Aarsagers
Princip anerkendes, betragtes det blot som hørende under den lavere
Erkendelse. Den sande Erkendelse faa vi først, naar vi genkende
Ideerne i Erfaringsverdenen. Denne af Platon, den spekulative
Idealismes Stamfader, grundlagte Opfattelse gaar under forskellige
Former igen lige til den nyeste Tid.</p>
<p>Realismen med de naturlige Aarsagers Princip udleder derimod stedse
Naturfænomenerne at andre Naturfænomener, de mere sammensatte
Fænomener at de simplere. Naar det hedder, at Naturen skal forklares
ved sig selv, maa det erindres, at Naturen er en uoverskuelig Verden
af Fænomener, der udfolde sig for os i Tiden og i Rummet. Ethvert
Punkt inden for denne Verden bestemme vi ved dets Forhold til andre
Punkter. Vi gaa ikke udenfor Naturen, da vi have nok at gøre med at
forbinde den uendelige Mængde af Elementer inden for den. Eller
rigtigere sagt: Udtrykkene »inden for« og »uden for« tabe nu deres
Betydning. Hvor langt vi end gaa fremad fra Aarsag til Virkning, eller
hvor langt vi gaa tilbage fra Virkning til Aarsag, — en Grænse øjne vi
ikke. Vor Forsken kan staa stille, fordi den mangler Midler til at
komme videre, saaledes som f. Ex. Kants og Laplaces Hypotese ikke
fører os længere tilbage end til den roterende Urtaage. Men hvor som
helst vi begynde eller ende, staar der stedse et nyt Spørgsmaal. Det
Princip, at Naturen skal forklares ved sig selv, stiller derfor en
uendelig Opgave. Naturen som Helhed, som den Totalitet, der
indbefatter alle Naturfænomener i indbyrdes Sammenhæng, er et Ideal
for vor Erkendelse, til hvilket den Skridt for Skridt nærmer sig, men
som den aldrig fuldt vil kunne virkeliggøre.</p>
<h2 id="ii.">II.</h2>
<p>Naar vi gennemtænke Realismens Begreb paa denne Maade, falder den
absolut fjendtlige Modsætning til Idealismen bort. Det er en af
Idealismens Grundtanker, at vi ikke kunne blive staaende ved de
enkelte, isolerede Kendsgerninger, men maa søge et Baand, der kan
bringe Sammenhæng og Enhed til Veje. Idealismen har fejlet ved den
Antagelse, at vi kunne naa denne Enhed og Sammenhæng ad anden Vej end
netop ved fortsat Bearbejdelse af Erfaringens Kendsgerninger. I sin
Utaalmodighed foregreb den et Ideal, som kuu langsomt og kun
tilnærmelsesvis kan naas; og da den ikke fandt dette Ideal fuldt
begrundet ved Erfaringen, udledte den det af en højere Sfære.</p>
<p>Kun da blive Realisme og Idealisme fuldstændige Modsætninger, naar
Realismen helt opgiver den Grundsætning, at sand Erkendelse ikke
bestaar i ophobede Erfaringer, men er Indsigt i den indre Sammenhæng
mellem Erfaringerne. Men denne Grundsætning kan Realismen ikke opgive,
da den er al Videnskabs første og vigtigste Grundsætning. Naar
Realismen vender sig polemisk og tvivlende mod den idealistiske
Spekulation, kan det kun være, fordi den mener, at Idealismen har
misforstaaet og misbrugt sin Grundsætning. Dens Tvivl er Udtryk for en
dybere Tro: alte dubitat qvi altius credit! Tvivl og Negation ere ikke
Videnskabens sidste Ord. Der er naturligvis mange populære Fordomme,
der for den videnskabelige Kritik opløses i Intet, mange Problemer og
Spørgsmaal, der ved nærmere Prøvelse vise sig at skylde illusoriske
Forudsætninger deres Opstaaen. Den menneskelige Aand er oprindeligt
sangvinsk. Den venter ikke taalmodig paa Erfaringens Belæring, men
haster forud med sine Dogmer og Hypoteser. Med fremskridende Erfaring
følger derfor ogsaa fremskridende Kritik. Erfaringsvidenskabens
Udvikling medfører en Inddæmmen af Forestillingsforbindelser, der
hidtil bredte sig trygt i alle Retninger som en Flod, der er gaaet
over sine Bredder. Men denne negative, hæmmende Virksomhed er kun den
ene Side af Sagen.</p>
<p>Kampen mellem de forskellige Naturopfattelser afgøres paa samme Maade,
som Kampen mellem Drøm og Virkelighed. Jeg tillægger det vaagne Liv og
dets Indhold Realitet, fordi det er mere omfattende og mere
sammenhængende end Drømmen, der altid er mere eller mindre
fragmentarisk. Den større og fastere Sammenhæng gør den mindre og
løsere Sammenhæng begribelig, ikke omvendt. Kun derved, at Realismen
giver os en mere sammenhængende Verdensopfattelse end den spekulative
Idealisme og Teologien formaaede, kun derved vil den kunne bestaa i
Kampen. Om Enkelthederne vil der altid kunne strides. Fordi en Række
Erfaringer maa forklares efter Realismens Princip, kunde andre
Erfaringer i sig selv godt være at forklare idealistisk eller
teologisk. Realismen bliver derfor først en ejendommelig
Verdensopfattelse, naar den vover sig ud over det blot Givne eller det
hidtil Givne og aabner Udsigten til en total og gennemført Anvendelse
af de naturlige Aarsagers Princip. Det er dette, som er sket i de
store naturvidenskabelige Hypoteser, hvis Række aabnes af Kant’s og
Laplace’s Teori og slutter med Darwin’s og Spencer’s. Disse Hypoteser
ere voxede naturligt frem som Konsekvenser af Videnskabens
Udviklingsgang. I dem træder Realismen tydeligt frem som almindeligt
videnskabeligt Princip. Det er ikke altid sagt, at Detailforskerne
blive sig dette Princip bevidst. Arbejdets Deling paa Videnskabens
Omraade har ført det med sig, at den enkelte Forsker med Lethed og
tilsyneladende ogsaa med god samvittighed kan grave sig ned paa et
enkelt Punkt uden at bekymre sig om, hvor vidt de Principer og
Metoder, han følger, have almindeligere Betydning og indeholde
Konsekvenser af indgribende Betydning for hele
Verdensopfattelsen. Mange Naturforskeres Stilling til Darwinismen
finder sin Forklaring herved. Den, som derimod fæster sit Blik paa
Videnskabernes almindelige Udviklingsgang og sér, hvorledes ethvert
Fremskridt i Forstaaelse er vundet ved Anvendelse af de naturlige
Aarsagers Princip, betragter dette Princip som det, der er kaldet til
at beherske hele vor Naturopfattelse. Det maa udfolde alle sine
Konsekvenser; vi maa tilegne os det; uden om det fører ingen Vej.</p>
<p>Er Realismen da bevist? Ingenlunde. Og den kan lige saa lidt i
egentlig Forstand bevises, som noget Princip i det Hele kan det. Vi
naa til et Princip, naar vi ved at følge en Udviklingsgang opdage en
herskende Regel eller en Tendens, der træder des tydeligere for Dagen,
jo mere Udviklingen skrider frem. Ethvert Princip er for saa vidt en
Hypotese, som vi prøve at anvende i Virkeligheden. Vi prøve det ene
Princip efter det andet, indtil vi finde det, der bedst formaar at
forstaaeliggøre det Givne. Mytologiens Guder og Platonismens Ideer
vilde endnu herske i Videnskaberne, hvis den fremskridende Erfaring
forklaredes lige saa godt ved dem som ved de naturlige, for selve
Erfaringen tilgængelige Aarsager. Den videnskabelige Realismes
Gyldighed og Berettigelse vil bero paa, om den virkelig angiver det
eneste Princip, som kan bringe Enhed og Harmoni i vor Tænkning, og om
den vinder fortsat Bekræftelse under Videnskabens
Fremskriden. Foreløbigt angiver den den eneste Maade, paa hvilken vor
almindelige Verdensanskuelse kan komme i Harmoni med den Aand, i
hvilken Enkeltundersøgelserne ledes, hvilket kommer af, at den selv
ikke er andet end den moderne Videnskabs egen Aand.</p>
<h2 id="iii.">III.</h2>
<p>Udtrykket: naturlige Aarsager behøver en nærmere Forklaring. Dersom vi
ved det Naturlige forstaa det, der kan blive Genstand for sikker
menneskelig Erfaring, saa høre de aandelige Fænomener lige saa vel til
Naturen som de materielle. Naar den levende Følelse sætter Fantasien i
Bevægelse, eller naar vi ved en Viljesanstrængelse genkalde Noget i
vor Erindring, da have vi her lige saa vel et naturligt
Aarsagsforhold, som naar Legemerne udvides ved Tilførsel af Varme
eller presses sammen ved stærkt Tryk. Naturen indbefatter altsaa to
Grupper eller Rækker af Fænomener, som vi kun ad Hypotesens eller
Spekulationens Vej kunne bringe i Forbindelse med hinanden: de
materielle Fænomener, der udfolde sig i Rummet, og Bevidsthedslivets
Fænomener, som kun ved vor Selviagttagelse blive os umiddelbart
tilgængelige, og som kun paa symbolsk Maade kunne fremstilles i
Rummets Form. For begge Grupper gælder de naturlige Aarsagers
Princip. Den videnskabelige Psykologi søger de sjælelige Fænomeners
indbyrdes Sammenhæng, lige som Fysiken og Kemien søge de materielle
Fænomeners indbyrdes Sammenhæng. Begge Steder forklare vi Naturen ved
Naturen selv.</p>
<p>Vanskeligheden ligger, som allerede bemærket, i at finde Forbindelsen
mellem de to Erfaringsomraader. Materialismen hugger Knuden over, idet
den oversér deres Forskellighed og uden videre gør det Aandelige til
en Form for eller et Produkt af det Materielle. Men det maa vel
fastholdes, at Spørgsmaalet om Forholdet mellem det Aandelige og det
Materielle er et aabent Spørgsmaal inden for Realismen. Realismen kan
meget vel anerkende, at der er en saadan Forskel mellem de to
Erfaringsgrupper, at den ene ikke kan føres tilbage til den anden,
skønt de vise sig at staa i inderlig Forbindelse med hinanden. Vi
kende ingen aandelige Fænomener, der ikke ere knyttede til materielle
Fænomener, men vi have intet fælles Maal, der kunde tydeliggøre os,
hvorledes en materiel Bevægelse kan frembringe en Tanke eller omvendt.</p>
<p>I tidligere Tider traadte denne Vanskelighed ikke altid saa klart
frem. Man lod ubekymret Hjernen frembringe Tanker og Følelser og
omvendt Viljen sætte Lemmerne i Bevægelse, saa længe man hverken havde
nogen klar Forestilling om de materielle Aarsagslove eller om de
sjælelige Fænomeners Grundejendommelighed. Men lige som de naturlige
Aarsagers Princip er trængt igennem i Videnskaben i det Hele, saaledes
er særligt i Naturvidenskaben det Princip mere og mere blevet anvendt,
at der til ethvert materielt Fænomen ogsaa skal paavises en materiel
Aarsag, og at en materiel Aarsag kun kan have en materiel
Virkning. Ogsaa Fysiologien, Videnskaben om det organiske Liv,
arbejder efter dette Princip og opstiller den Fordring, at alle
organiske Fænomener — altsaa ogsaa alt det, der foregaar i vor Hjerne,
naar vi tænke, føle og ville — skal forklares efter de materielle
Aarsagers Princip. Fysiologien indrømmer, at der endnu er saare langt
tilbage, inden denne Fordring kan ske Fyldest, men den afviser enhver
Forklaring, som ikke hviler paa dette Princip. Selve de sjælelige
Fænomener bryder Fysiologien sig egentligt kun om, for saa vidt de ere
knyttede til visse materielle Funktioner. Det er disse materielle
Funktioner, Fysiologien skal forklare os; at de ledsages af Tanker og
Følelser, er den strengt taget ligegyldigt.</p>
<p>Men dersom vi ikke længere kunne lade Tanker og Følelser gribe ind i
de materielle Aarsagers Række, hvilken Plads og Betydning skulle vi da
tillægge dem? Deres Realitet kan Ingen fornægte; den er os umiddelbar
vis, vissere end alt Andet, ti det er ved Tænkningen, vi naa til al
begrundet Vished. Snarere vilde vi kunne drives over til den
Antagelse, at Tankens og Følelsens Verden er den eneste reale, og at
hvad vi kalde den materielle Verden kun er et Tankeprodukt, der os
selv ubevidst og i Kraft af en uundgaaelig Illusion danner sig for
os. Men selv da vilde Spørgsmaalet komme igen: hvorledes skulle vi
tænke os Forholdet mellem vore Bevidsthedsfænomener og de materielle
Fænomener, vi nu én Gang forestille os nøje forbundne med dem?</p>
<p>Der bliver neppe nogen anden Udvej tilbage end at opfatte
Bevidsthedsfænomenerne som indre, sjælelige Udtryk for det samme, der
for de ydre Sanser fremtræder som materielt Fænomen. Den virkelige
Tilværelse er altsaa kun én, men vi opfatte den (paa visse Punkter i
det Mindste) under en dobbelt Form. Hvilken af disse Former der er den
oprindelige, den konstituerende — og om der maaske skulde gives dybere
liggende Principer, af hvilke de begge ere afledede, — det er
Spørgsmaal, vi her ikke skulle indlade os paa. Kun det skal fremhæves,
at Realismen her ikke afskærer videre gaaende spekulationer, naar de
kun have faste Udgangs- og Støttepunkter i virkelige Erfaringer.</p>
<p>Realismen behøver derfor ikke at bestride det, der er det egentlige
Motiv og den dybeste Interesse i den idealistiske
Verdensanskuelse. Den er meget vel forenelig med en Bestræbelse for at
hævde det aandelige Livs Værdi og Betydning i Tilværelsen Vel kan den
ikke gaa ind paa, at det Aandelige er Noget, der fra en Idéverden
sænkes ned i den materielle Verden som i et Fængsel; men den fornegter
eller forringer ikke dets Realitet, naar den opfatter det som den
indre og for os betydningsfuldeste Aabenbaring af den samme Kraft, som
virker i den ydre Natur. Den kan ikke — men heller ikke Idealismen har
hidtil kunnet det — lære os, hvorfor og hvorledes de aandelige
Tilstande og Virksomheder ere knyttede til de materielle; den
indskrænker sig til den beskedne Antagelse, at da der synes at herske
Aarsagssammenhæng og Lovbundethed i Verden, er det formodentligt ingen
Tilfældighed, at Bevidsthed og Hjernevirksomhed ere knyttede til
hinanden, saaledes som Erfaringen viser os det. Den véd ikke, om der
er et Maal, henimod hvilket hele Tilværelsen styrer, men den finder i
sig selv ikke nogen Umulighed i den Antagelse, at hele denne store
Natursammenhæng med sine ubrødelige Love og sin fast sammenkædede
Række af Aarsager og Virkninger er som en stor Husholdning, en
Verdensorden, hvor Udvikling og Opløsning skifte, men hvor der dog
gennem al Bølgegangen sker en Forøgelse af det Værdifulde gennem
højere Livsformers Opstaaen.</p>
<h2 id="iv.">IV.</h2>
<p>Allerede ved de sidste Betragtninger ere vi førte fra Videnskabens
Omraade over paa Troens. Ti det mest almindelige Skelnemærke mellem
Videnskab og Tro er, at hin forsker efter Tilværelsens Love og indre
Sammenhæng, medens denne spørger om Tilværelsens etiske Betydning og
Værdi.</p>
<p>Naar vi definere Begrebet Tro paa denne Maade, existerer der ingen
nødvendig Strid mellem Videnskab og Tro. Videnskaben begrunder og
forklarer, Troen vurderer. Begges fælles Grundlag er den for vor
Erfaring tilgængelige Virkelighed. Dennes Love søger Videnskaben,
støttet til de naturlige Aarsagers Princip, og Troen udtaler den
Værdi, som denne lovbestemte Virkelighed maa have for os i Kraft af
vore Idealer. Forklaring og Vurdering behøve ikke at udelukke
hinanden. Hvad der staar for os som højt og herligt, som skønt og
godt, kan dog derfor have haft sin naturlige Udviklingshistorie. Kun
de falske Værdier forsvinde, naar Forklaringen er vunden. Naar vi tro
paa, at Verdensudviklingen er Mere end et Spil af Atomer, at der — om
det end sker gennem megen Kamp — arbejder sig noget Godt og Værdifuldt
frem gennem den, saa udelukker denne Tro ikke en lige saa fast
Overbevisning om, at dette Resultat kun naas gennem en fast
sammenhængende Aarsagsrække.</p>
<p>Grunden til, at vi alligevel skelne mellem Tro og Viden, er dels, at
den ideale Vurdering i og for sig ikke udsiger Noget om de virkelige
Betingelser for det Værdifuldes Opstaaen og Bestaaen, dels, at
Overbevisningen om det Værdifuldes Bestaaen og Gyldighed mere har sin
Rod i Følelse og Vilje end i Erkendelse. Kun da har jeg Anledning til
at opfatte Naturudviklingen som fremskridende Virkeliggørelse af et
idealt Indhold, naar jeg føler ideale Opgaver og Formaal som det
egentlige Tyngdepunkt i min egen Livsførelse. Det etiske Ideal, jeg
anerkender, kaster sit Lys ud over Naturen. Som jeg er, tænker, føler
og vil, med mine Idealer og med mine Evner, er jeg fremgaaet af den
store Naturudvikling. Hvad der staar fast for mig som det ubetinget
Sande og Gode, er ganske vist betinget ved min endelige Natur og min
forsvindende Stilling i det store Hele; men derved gøres det ikke til
noget Betydningsløst og Tilfældigt. Det er af Frugterne, man skal
kende Træet, og af de Frugter, Naturen har ladet modne i os og for os,
kunne vi lære, at der i den arbejde Kræfter, der ikke blot virke i
samme Retning som vore højeste Bestræbelser, men der endog selv fra
først af have ledet os ind paa disse Bestræbelser. Paa et saadant
Grundlag kan der dog ikke, som den spekulative Filosofi antog,
opbygges en teoretisk Lærebygning. Ved den videre Udførelse vilde
poetiske Symboler snart træde i de videnskabelige Begrebers Sted.</p>
<p>Ved Realisme i Tro mener jeg nu en Livsanskuelse, der fastholder Troen
paa Verdensudviklingens ideale Værdi, men samtidigt lige saa inderligt
er overbevist om, at denne ideale Værdi realiseres gennem de naturlige
Aarsagers Virken. Naar denne Tro én Gang er vunden, er den uafhængig
af teoretiske Omskiftelser, ti den er fra først af i Harmoni med selve
Videnskabens Aand.</p>
<p>Den gængse Betydning af Ordet Tro udelukker derimod en saadan
Harmoni. Den fordrer et mere eller mindre overnaturligt Apparat til
sine Formaals Virkeliggørelse og opstiller faste Former og
uangribelige Symboler. Herpaa beror Forskellen mellem human eller
filosofisk Tro og teologisk Tro. Den teologiske Tro maa i Følge sit
Princip opstille teoretiske Lærdomme, der komme i Konfiikt med
Videnskaben. Den har til Genstand Noget, som skal være ophøjet over
teoretisk Forklaring, og som skal trodse de naturlige Aarsagers
Princip. Under disse Forhold kan Striden mellem Tro og Viden aldrig
faa Ende. Saa længe disse Forudsætninger hævdes, vil man ikke slippe
for Gentagelser af det uhyggelige Billede, Videnskabens Historie viser
os af Troens Angst og Flugt for Videnskaben. Hver Gang Videnskaben i
Experiment, Bevis eller Hypotese rykker frem til et nyt Omraade, gøres
der Anskrig fra den teologiske Tros Side. Kopernikus, Galilei og
Darwin, Giordano Bruno, Spinoza og J. G. Fichte ere Exempler paa,
hvorledes uhildet Iagttagelse og logisk Konsekvens føre til Modstrid
med en Tro, som endnu ikke har lært, at Vurdering og Forklaring ikke
ophæve hinanden. Kun en Tro, der kan vise den Resignation at bøje sig
for de naturlige Aarsagers Princip, fører ud over denne Strid. Ogsaa
her gælder det: alte dubitat qvi altius credit. Ti det er dog vel den
dybeste Tro, der ikke fordrer overnaturlige Indgreb og Aabenbaringer
for at fastholde Overbevisningen om Betydningen og Gyldigheden af det
Ideale i Verden. —</p>
<p>I en helt anden Betydning af Ordet vilde man ogsaa inden for den
teologiske Tro kunne tale om en realistisk Tendens i vore
Dage. Realismen er overalt betegnet ved Mistillid til Spekulationen;
den søger at have fast Grund under Fødderne og holder sig derfor til
det positivt Givne, til det Faktiske — eller det, som hver Art af
Realisme anser for faktisk givet. Naar nu den teologiske Tro paa sin
Maade gribes af Realismens Aand og ser sig om efter sine Fakta for at
holde sig til dem, saa støder den først og fremmest paa sine
overleverede Formler og Bekendelsesskrifter, i hvilke den har det
Indhold givet, som den absolute Autoritet har sanktioneret. Det vil
derfor være klart, at naar en realistisk Tendens behersker Tiden, vil
den inden for den teologiske Tros Omraade naturligt komme til at
fremtræde som potenseret Autoritetstro. Den samme Tendens, der
frembringer Materialisme uden for den teologiske Tros Omraade,
frembringer Bogstavtro inden for dens Omraade. Teologien har derfor
ogsaa i vore Dage opgivet enhver spekulativ Begrundelse og trukket sig
tilbage til de kirkeligt sanktionerede Dogmer. Derved kommer der en
stor Afstand mellem en teologisk Tænker som Biskop Martensen og den
yngre teologiske Generation. I slutningen af hans Bog om Jakob Bøhme
kan man læse hans advarende Ord til de unge teologiske
»Realister«. Han har sikkert Ret, ti denne sneverhjærtede Klamren ved
de overleverede Dogmer er ikke holdbar i Længden.</p>
<p>Intet staar stille i Verden. Selv hvor der paa Overfladen synes at
være Ro og Uforanderlighed, kan der i Dybet foregaa de
betydningsfuldeste Processer og aflejres Lag, der til sin Tid komme
frem for Lyset. De almenmenneskelige Erfaringer øve deres stille
Indflydelse. Gennem den teologisk-religiøse Udvikling siden
Middelalderens Dage kan der spores en stadig Tendens efter at naa
Maalet ad saa kort og direkte en Vej og med saa simple Midler som
muligt, den samme Tendens, der paa videnskabelig Grund udtrykker sig i
den Regel, at vi ikke uden tvingende Nødvendighed maa forøge vore
Principer og Hypoteser. Det er i Følge den teologiske Tro saare mange
og store Ting, man skal vide Besked om, for at kunne leve som et
Menneske og ikke som den, der æder og drikker, fordi han véd, at han
skal dø i Morgen. Den fremskridende Udvikling fører her langsomt, men
stadigt til større Sparsommelighed og Beskedenhed. Protestantismen
betegner allerede en vis Reduktion i Forhold til Katolicismen, og i
Forhold til den gammellutherske Ortodoksi ere baade Pietismen,
Rationalismen og Grundtvigianismen afgjorte Fremskridt i Koncentration
og Simplifikation. Der er i denne Henseende en Parallel mellem
Teologien og Medicinen. Den ældre Medicin udmærkede sig ved en uhyre
Masse Medikamenter og et stort Antal heroiske Kure. Men man hjælper
sig efterhaanden baade med færre Medikamenter for sin legemlige
Sundhed og med færre Dogmer for sin aandelige Sundhed. Hvor
Simplifikationen vil ende, er ikke godt at sige. Den vil sikkert ikke
ende paa samme Punkt for alle Individer. Men i Principet vil Maalet
sikkert være naaet, saa snart Harmonien mellem Vurdering og Forklaring
ret er gaaet op for den almindelige Bevidsthed. Da vil ogsaa den
betydningsfulde Kærne i de højere Former for teologisk Tro kunne
bevares, medens Skallerne smuldre bort. Ti hvad der besjæler de højere
Folkereligioner og har givet dem deres vældige Magt over Tusinder af
Slægter, det er tilsidst den ideale Drift, der vil se Tilværelsen som
Andet og Mere end en Sum af Kendsgerninger, og denne Drift er langt
ædlere og vigtigere end nogen som helst af de Former og Symboler, i
hvilke den har givet sig Udtryk. Den humane Tro kan og vil bevare
denne Drift, ja dens Stræben gaar netop ud paa at lutre den og at
frigøre den for alle hæmmende Skranker.</p>
<p>Kun Blasertheden kaster Kærnen bort med Skallerne. En saadan
Blaserthed er vist den farligste Fjende for den aandelige Udvikling i
vore Dage, farligere end al Intolerance og Fanatisme, ti i dem er dog
Liv, medens Blasertheden baade selv er forstenet og forstener Alt
omkring sig. Men Blasertheden, for hvem Alt er lige godt, naar det
blot er faktisk, ender naturligt med ikke længere at bryde sig saa
meget om at skælne mellem virkelige og illusoriske Fakta; den kvæler
altsaa tilsidst selve den Sans for Virkelighed, af hvilken den selv
udleder sin Opstaaen, — forstener sin egen Kilde. Den opstaar let i
stærke Brydningstider; men da den beror paa en Forvexling af det
Tilfældige med det Væsentlige, vil den forsvinde lige som det Skum, en
stærk Bølgebrydning frembringer.</p>
</div>
</div>
</div>
</div>

      </div>
    </div>

    <label for="sidebar-checkbox" class="sidebar-toggle"></label>

    <script src="https://hanshalvorson.com/public/js/script.js"></script>


  </body>

</html>
